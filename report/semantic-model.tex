%!TEX root=masterproef.tex

\subsection{Semantisch model}
\label{subsection:devel-semantic-model}

De AST wordt door een eerste \emph{visitor} ingeladen in het SM. Dit is in
essentie een eenvoudige vertaling van de boomstructuur naar de overeenkomstige
elementen in het SM. Het resultaat kan gevisualiseerd worden door middel van
GraphViz, zoals weergegeven in figuur \ref{fig:hello.sm}.

\begin{figure}[ht]
  \centering
  \includegraphics[width=\linewidth]{resources/hello_sm.pdf}
  \caption{Het SM van het elementaire voorbeeld, \ttt{hello.foo}}
  \label{fig:hello.sm}
\end{figure}

Het SM bevat meer informatie dan de AST, zoals bv. typering. Bij deze
visualisatie is gebruikgemaakt van een kleurencodering. Hierdoor wordt het
makkelijker om het diagram te interpreteren.

De belangrijkste kleur is zonder meer de rode kleur, die problemen in het model
aangeeft. In dit geval betreft het onbekende types. Dit is in deze fase van het
generatieproces normaal aangezien typering in FOO-lang optioneel is. Deze
eerste versie van het SM bevat daarom nog niet alle types.

Een ander deel dat lijkt te ontbreken in dit diagram is de uitbreiding van het
domein. In het voorbeeld werd immers een eigenschap \ttt{sequence} toegevoegd.
Aangezien dit een uitbreiding is van het domein, zal deze terug te vinden zijn
in de eigen instantie van het domein voor deze module. In figuur
\ref{fig:hello.sm} is dit domein beperkt tot een referentie in een gele kleur.
De volledig inhoud van wat hierachter schuil gaat, is opgenomen in bijlage
\ref{section:nodes.sm}.

Dit is een groot stuk van het SM en behelst verschillende types en
functiedeclaraties die door het knopendomein ge\"introduceerd worden in het SM.
Hier vinden we tevens de uitbreiding met de extra \ttt{sequence} eigenschap.

\vspace{-3mm}

\subsubsection{Type deductie}

De volgende stap in het generatieproces bestaat erin om de nog onbekende types
te deduceren op basis van andere informatie uit het SM. Dit gebeurt aan de hand
van de \ttt{inferrer}-module. Dit is een implementatie van de \emph{visitor}
voor het SM die nagaat of alle types gekend zijn. Voor onbekende types wordt,
afhankelijk van de plaats van het type op verschillende manieren op zoek gegaan
naar een juiste typering.

De eenvoudigste methode bouwt, terwijl het model doorlopen wordt, een overzicht
op van gekende types die ontstaan door de declaratie van variabelen\dots Indien
een onbekend type wordt gevonden, consulteert de \ttt{inferrer}-module dit
overzicht. Indien een referentie naar een eerdere declaratie gevonden wordt,
kan het type eenvoudig gededuceerd worden.

In een aantal gevallen is de deductie niet rechtstreeks af te lezen uit
declaraties en moet er naar andere mogelijke combinaties gekeken worden.
Voorbeelden hiervan zijn bv. functiedeclaraties die gebruikt worden als reactie
op een gebeurtenis. De gebeurtenis specificeert hoe de reagerende functie
gedeclareerd is. Op basis van de omkaderende gebeurtenis moet vervolgens het
overeenkomstige prototype van de functie opgezocht en gekoppeld worden.

Na het succesvol uitvoeren van deze type-deductie zijn alle voorheen onbekende
types gekend en is het model volledig. Figuur \ref{fig:hello.sm-inferred} toont
hetzelfde SM als voordien, echter nu met volledig gekende typering.

\begin{figure}[ht]
  \centering
  \includegraphics[width=\linewidth]{resources/hello_sm_inferred.pdf}
  \caption{Het SM van het elementaire voorbeeld, \ttt{hello.foo}, na type deductie}
  \label{fig:hello.sm-inferred}
\end{figure}

Ofschoon men verwacht dat deze fase geen structurele wijzigingen aanbrengt aan
het SM, zien we in dit geval toch dat er een vijftal elementen uit het model
verdwenen lijken te zijn. Dit is nochtans een gewoon voorbeeld van deductie. Na
het inladen van het initi\"ele model werd de (enige) uitvoeringsstrategie
gekoppeld aan een functie-expressie (\emph{FunctionExp}) genaamd \ttt{step}. Op
dat ogenblik was er over \ttt{step} niets meer geweten. De declaratie van
\ttt{step} was wel eerder gebeurd, maar het is pas in de deductiefase dat het
onbekende type van deze functie opgezocht werd. Deel van het type is tevens de
declaratie ervan. Tijdens de deductiefase wordt deze gekoppeld aan de eerdere
declaratie, waardoor in figuur \ref{fig:hello.sm-inferred} deze
functiedeclaratie niet meer volledig getoond wordt, maar nu als een referentie
naar de \ttt{step} functie opgenomen is.

\vspace{-3mm}

\subsubsection{Model controle}

De \ttt{inferrer}-module tracht alle onbekende types te deduceren. Een tweede
ondersteunende module is de \ttt{checker}-module of modelcontrole. Deze
overloopt aan de hand van een \emph{visitor} het hele model en controleert of
alles in orde is.

De \ttt{checker}-module is typisch nuttig bij het schrijven van FOO-lang code
en kan dienen als syntactische en semantische controle. Wanneer er bv. een
schrijffout gemaakt wordt in de naam van een variabele of functie, kan dit soms
niet direct opvallen. FOO-lang maakt bv. automatisch declaraties voor
variabelen aan wanneer zij voor het eerst gebruikt worden en nog niet eerder
gedeclareerd werden. De \ttt{checker}-module kan bv. voor deze situaties
waarschuwingen geven, die kunnen helpen bij het schrijven van de FOO-lang
broncode.
