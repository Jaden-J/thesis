%!TEX root=masterproef.tex

\chapter{Oplossingsstrategie}
\label{chapter:oplossingsstrategie}

Uit de probleemstelling moeten we concluderen dat er weinig in het voordeel van
het bouwen van een IDS voor een WSN spreekt. Op elk niveau, van de hardware van
de knoop en de elementaire software die het netwerk vormgeeft, tot de
onderzoeker, ontwikkelaar en uitbater van het netwerk, zijn er obstakels te
identificeren. Dit hoofdstuk volgt opnieuw de verschillende stappen in de keten
en tracht een antwoord aan te bieden dat tegemoet komt aan de
ge\"identificeerde problemen.

Sectie \ref{section:solution-node-wsn} stelt dat het ontbreken van een dominant
hardwareplatform er toe leidt dat de oplossing flexibel moet zijn t.o.v.
verschillende platformen.

Sectie \ref{section:solution-software} veralgemeent deze eis naar het niveau
van de software, omdat er bv. ook geen overheersend besturingssysteem
beschikbaar is.

Sectie \ref{section:solution-proglang} evalueert de mogelijkheid om de
programmeertaal C te hanteren als gemeenschappelijke en gestandaardiseerde taal
om detectiealgoritmen te beschrijven.

Sectie \ref{section:solution-library} introduceert softwarebibliotheken als een
oplossing voor gemeenschappelijke logica en het centraliseren van iteratieve
processen.

Sectie \ref{section:solution-dsl} argumenteert dat een domeinspecifieke taal
een oplossing kan zijn om aan de hand van een formele en platformonafhankelijke
beschrijving van algoritmen o.a. een brug te slagen tussen onderzoek en
ontwikkeling.

Sectie \ref{section:solution-codegen} stelt tot slot dat codegeneratie een
geformaliseerd proces kan automatiseren en kan tegemoet komen aan de overige
problemen in het kader van het ontwikkelingsproces.

\vspace{-3mm}

\section{Hardware en netwerk}
\label{section:solution-node-wsn}

Het feit dat sensorknopen, en ge\"integreerd systemen in het algemeen, fysiek
toegankelijk zijn en daarom inherent vatbaar voor fysieke aanvallen, is een
probleem waaraan op zich weinig kan gedaan worden. Zolang de ontwikkeling van
sensorknopen in zijn kinderschoenen staat en de focus nog op de basisbehoeften
ligt (energiebesparing, grootte,...), zolang er geen echte standaard voor deze
hardware bestaat\footnote{Standaarden zullen zonder twijfel ontstaan en de
eerste schuchtere pogingen zijn reeds te zien in de vorm van bv. het Zigduino
platform (\url{http://www.logos-electro.com/store/zigduino-r2}) of de Waspmote
van Libellum (\url{http://www.libelium.com/products/waspmote/}).}, zal het nog
even duren voor de focus verschuift naar de beveiliging van de hardware.

Vanuit het oogpunt van de hardware en het netwerk, houden we daarom een
belangrijk criterium voor ogen: de oplossing moet flexibel genoeg zijn om met
verschillende soorten hardware, netwerkprotocollen\dots om te gaan en mag dus
niet inherent afhankelijk zijn van beperkende veronderstellingen op dit niveau.

\vspace{-3mm}

\section{Elementaire software}
\label{section:solution-software}

Onder elementaire software verstaan we elke vorm van software die nodig is om
de basisbehoeften van het systeem te vervullen. Daarbij denken we aan een
besturingssysteem; maar dat verschilt in het geval van een sensorknoop van de
klassieke opvatting, bv. al in grootte en mogelijkheden. Maar het kan ook zo
eenvoudig zijn als een eenvoudige, eindeloze herhaling van dezelfde instructies.

Een besturingssysteem voor een sensorknoop biedt een dunne abstractielaag die
de harde realiteit van de programmatie van een naakte \mcu verlicht door de
introductie van processen, componenten\dots Gegeven de beperkte voorzieningen
van een sensorknoop, focust de ontwikkeling van deze systemen zich op het
beperken van de eigen impact en zal daarom zoveel mogelijk balast trachten te
vermijden.

De meeste van deze systemen zijn open-bron-software en integratie is mogelijk
door diepgaande aanpassingen. Aanpassingen zijn dan wel nodig voor elk
besturingssysteem en net zoals bij de hardware, is er nog geen de facto
standaard. TinyOS en Contiki zijn zonder twijfel sterke spelers, maar de
\emph{Windows} onder de besturingssystemen voor sensorknopen moet nog opstaan.

\vspace{-3mm}

\section{Programmeertalen}
\label{section:solution-proglang}

De keuze van een programmeertaal gaat in het geval van een WSN vooral samen met
de taal die gebruikt wordt door het besturingssysteem. Omdat dit systeem
typisch niet op zich staat en de toepassing samen met het systeem tot een
geheel verwerkt wordt, is de integratie tussen de twee zeer sterk.

De ontwikkelaar van de hardware levert bij zijn sensorknopen, of in
elementairdere zin de \mcu, typisch \'e\'en compiler en derhalve ook \'e\'en
taal. Het aanbod is uitermate beperkt en bestaat in grote lijnen uit ``C''. Er
bestaan alternatieven, maar die zijn schaars, bv. de SunSpot van Oracle, die
Java aanbiedt.

De programmeertaal C staat zeer dicht bij de hardware en is duidelijk de eerste
stap in de ontplooiing van softwareontwikkeling op ge\"integreerd systemen. De
voorzichtige pogingen om nieuwe programmeertalen voor te stellen tonen aan dat
er een evolutie op dit vlak in ontwikkeling is, maar opnieuw zal het nog enige
tijd duren vooraleer een nieuwe dominante taal opstaat en C van de troon stoot.

Op dit ogenblik is C de lingua franca voor alle spelers in dit segment: zowel
onderzoeker als ontwikkelaar hanteren deze taal, ook al moet de kanttekening
gemaakt worden dat in veel gevallen onderzoekers zich nog beroepen op
simulaties waarbij C ontweken wordt.

\vspace{-3mm}

\section{Softwarebibliotheek}
\label{section:solution-library}

In sectie \ref{section:problem-develop} zagen we reeds dat \'e\'en van de
pijnpunten is dat de verschillende algoritmen typisch dezelfde acties
ondernemen. Indien de algoritmen als onafhankelijke modules zouden worden
ontwikkeld en sequentieel achter elkaar worden opgeroepen, zullen zij veel
dubbel werk leveren, dat ten koste gaat van de energievoorziening en dus de
levensduur van de knoop.

Dit is een klassiek softwareprobleem en wordt normaal opgevangen door het
gebruik van een softwarebibliotheek. Deze biedt een verzameling aan functies
die toelaten om gemeenschappelijke functionaliteit slechts \'e\'enmaal te
defini\"eren en vervolgens vanuit specifieke toepassingen, of algoritmen aan te
spreken.

De introductie van een softwarebibliotheek lost een aantal van de technische
problemen op, maar zal weinig dekking geven voor de overige aspecten. Zo moeten
bij gebruik van een softwarebibliotheek de regels ervan ook effectief gevolgd
worden door alle partijen. De analyse van onderzoeksdocumenten en het koppelen
aan de gebruikte softwarebibliotheek blijft nog steeds een dure en
foutgevoelige taak.

Zelfs indien men bij onderzoek gebruik zou maken van dezelfde
softwarebibliotheek, dan zou dit nog niet platformonafhankelijk zijn, zou de
taal vastliggen en zou ook bv. het netwerkprotocol of zelfs de sensorknoop
vastliggen. Buiten het feit dat de ontwikkeling makkelijker en beter zou kunnen
gebeuren, levert het geen enkel voordeel op voor de onderzoekers.

\vspace{-3mm}

\section{Domeinspecifieke taal}
\label{section:solution-dsl}

Indien de programmeertaal en een softwarebibliotheek nog te veel vrijheid laten
en geen integratie van onderzoek en ontwikkeling kunnen bewerkstelligen, kan er
gekeken worden naar een andere gemeenschappelijke taal om de algoritmen in uit
te drukken. In klassieke softwareontwerpmethodologie\"en wordt hiervoor bv. UML
\citep{url:uml} of een andere analysetaal gebruikt.

In het geval van inbraakdetectie in WSN, zou de keuze kunnen vallen op een
domeinspecifieke taal (\emph{Domain Specific Language})
(DSL)\citep{van2000domain, mernik2005and, fowler2010domain}. Het domein,
inbraakdetectie in WSN, is immers duidelijk afgelijnd en is beperkt in
functionaliteit: knopen kunnen berichten ontvangen en versturen alsook metingen
doen aan de hand van hun sensoren.

Domeinspecifieke talen kunnen veel vormen aannemen. Zo zijn er \emph{inwendige}
talen die binnen een bestaande programmeertaal kunnen gebruikt worden. Ze
gebruiken de mogelijkheden van de omringende taal en omgeving om een bijkomende
taal te realiseren die voordelen biedt over het gebruik van de basistaal. Het
is duidelijk dat de keuze voor een inwendige DSL samengaat met de mogelijkheden
van de overkoepelende programmeertaal. De implementatie van een inwendige DSL
in C is mogelijk, maar zal slechts beperkte mogelijkheden bieden. Daartegenover
staat trouwens dat we met een inwendige DSL geen beperkingen kunnen opleggen
aan de omkaderende taal. Alle mogelijkheden van C zouden ter beschikking
blijven en ongewenste constructies zouden nog steeds kunnen binnendringen.

Een tweede groep van talen zijn de zgn. \emph{uitwendige} talen. Dit zijn talen
die onafhankelijk van een programmeertaal opgebouwd worden en dus volledig vrij
zijn in het bepalen van restricties en mogelijkheden. Een uitwendige DSL kan in
het geval van inbraakdetectie in WSN een oplossing zijn om de beschrijving van
detectiealgoritmen te formaliseren. Zo'n beschrijving kan platformonafhankelijk
zijn, waardoor de resultaten van onderzoek direct herbruikbaar en breed
toepasbaar worden.

Door de DSL te laten aansluiten bij C en uit te breiden met constructies die
toelaten om op een hoger niveau met gegevensstructuren om te gaan, ontstaat een
omgeving die zeer dicht aansluit bij zowel onderzoekers als ontwikkelaars.

\vspace{-3mm}

\section{Codegeneratie}
\label{section:solution-codegen}

Eens men beschikt over een formele beschrijving van een algoritme, is de stap
naar codegeneratie niet meer groot. Codegeneratie is geen noodzakelijke stap,
maar blijkt in dit kader toch een meerwaarde.

Zo kan een uitbater van een WSN zelf de software voor zijn netwerk combineren
met een door hem samengestelde selectie aan inbraakdetectiealgoritmen, zonder
beroep te moeten doen op een ontwikkelaar.

De generator staat verder ook in voor het genereren van geoptimaliseerde
technische code. Een voorbeeld hiervan is het zgn. \emph{inline}'en van
programmacode, waarbij opgeroepen code uit een functie in de plaats van de
eigenlijke oproep gekopieerd wordt. Dit vraagt soms enkele bytes meer
programmacode, maar het uitsparen van de functieoproep kan de \mcu ontlasten.

Dat deze toepassing valabel is, wordt aangetoond door TinyOS
\citep{levis2005tinyos}. De oorspronkelijke nesC code wordt immers herschreven
tot standaard C code, welke vervolgens gecompileerd wordt. Bij deze omzetting
worden nagenoeg alle kleine functieoproepen \emph{inline} geplaatst
\citep{gay2007software}.

Een functionele codegenerator kan hierin echter veel verder gaan en niet louter
op syntactisch/technisch vlak aan \emph{inlining} doen, maar ook op functioneel
vlak. Indien ook de softwarebibliotheek, net zoals de DSL code als invoer van
de codegenerator wordt beschouwd, zal deze code inherent mee geoptimaliseerd
kunnen worden en afgestemd zijn op de eigenlijke algoritmen.

\vspace{-3mm}

\section{Dekking probleemdefinitie}
\label{section:problem-coverage}

Met deze oplossingsstrategie dekken we de in sectie
\ref{section:problem-definition} beschreven probleem-definitie af. Door het
mogelijk te maken om m\'e\'er algoritmen met dezelfde middelen te kunnen
implementeren, wordt de noodzaak tot detectie ingelost. Geen gebruik maken van
een standaardplatform zorgt ervoor dat de oplossing vrij blijft van externe
afhankelijkheden. De domeinspecifieke taal laat toe om op formele wijze
detectiealgoritmen te beschrijven. Samen met de codegeneratie kunnen de kosten
van de ontwikkeling geminimaliseerd worden en kan men effectief op economisch
verantwoorde wijze een IDS toevoegen aan een WSN. Tot slot biedt de volledig
geautomatiseerde oplossing een flexibele oplossing die kan inspelen op
wijzigende situaties.
