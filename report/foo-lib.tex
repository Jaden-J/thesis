%!TEX root=masterproef.tex

\section{FOO-lib}
\label{section:devel-foo-lib}

Een laatste aspect van de implementatie bestaat uit de softwarebibliotheek die
de generatie vervolledigt. Deze bibliotheek biedt typisch twee types van
ondersteunende modules aan:

\begin{description}

\item[Algemene modules] Deze kunnen vergeleken worden met de standaard
bibliotheek die tegenwoordig bij veel programmeertalen gevoegd wordt en veelal
de kracht ervan bepaalt. In het geval van deze eerste implementatie betreft het
hier de \ttt{crypto}-module met functies om cryptografische sleutels te
bepalen. Dit is functionaliteit die te verwachten is bij implementatie van
detectiealgoritmen. De \ttt{time}-module biedt toegang tot een klok en zorgt
hiermee voor een abstractielaag naar het onderliggende systeem.

\item[Knoopdomein-geori\"enteerde modules] Het uitgangspunt van deze
masterproef is dat het mogelijk is om gemeenschappelijke logica betreffende
sensorknopen te centraliseren, om ze een meer optimale werking te bekomen. Het
is dan ook niet verwonderlijk dat FOO-lib de plaats is waar we deze
functionaliteit terugvinden. Het betreft hier de gemeenschappelijke parser voor
binnenkomende berichten, de planningsmodule voor planbare functieoproepen\dots

\end{description}

Vandaag dient er voor elk platform en programmeertaal een implementatie van
FOO-lib te gebeuren. Echter, indien deze code verder zou omgezet worden in een
vorm die rechtstreeks bruikbaar is voor de generator, zou deze logica mee
verwerkt kunnen worden door de generator, zou bv. \emph{inlining} kunnen
toegepast worden en zou nog verdere optimalisatie kunnen bereikt worden.
Hierbij zou dan ook het onderhouden van verschillende implementaties van
FOO-lib sterk beperkt worden tot een nog lager niveau van ondersteuning van de
platformen en de talen.
