%!TEX root=masterproef.tex

\subsection{Detecteren van anomalie\"en}
\label{subsection:anomaly}

Een anomalie is een afwijking van een normaal verloop van gebeurtenissen of van
iets of iemands gedrag. Een knoop uit een DSN heeft een redelijk eenvoudig en
constante levensloop. Typisch zal een knoop op regelmatige tijdstippen
\emph{wakker worden}, waarden opmeten aan de hand van zijn sensoren en deze
waarden doorsturen naar een centrale locatie. Verder zal een knoop, als
onderdeel van het netwerk, ook de gemeten waarden van andere knopen doorsturen.
Dit gedrag kan ge\"identificeerd worden en in een model verwerkt worden. Op
basis van zo'n model kan vervolgens nagegaan worden of de acties van een knoop
op een gegeven moment in lijn zijn met het model, of dat er sprake is van een
anomalie.

Zo'n afwijking kan wijzen op veranderingen van buitenaf. Deze kunnen op hun
beurt veroorzaakt zijn door een aanval op het netwerk. Aangezien we niet alle
communicatie van en naar knopen kunnen onderscheppen en eventuele aanvallen
kunnen detecteren, kunnen mechanismen gebaseerd op de detectie van anomalie\"en
helpen om op basis van in essentie neveneffecten, toch aanvallen te detecteren,
of althans toch de gevolgen ervan.

\subsubsection*{Anomali\"en}
\label{subsubsection:outlier}

\citep{zhang2010outlier} is een excellent overzicht van methoden om
anomali\"en, afwijkingen of aberraties (\emph{outliers}) te detecteren in een
reeks van metingen. Het belicht enerzijds de fundamentele technieken die ter
beschikking staan om deze aberraties op te merken maar tracht ook een
classificatie en taxonomie op te stellen.

De auteurs stellen dat het detecteren van afwijkingen behoort tot het domein
van \emph{datamining} en dat het in die context al uitvoerig onderzocht is,
evenals binnen disciplines als statistiek, machinaal leren,
informatietheorie\dots Aangezien dat het kunnen uitsluiten van afwijkingen de
verwerking van de overblijvende meetresultaten sterk positief be\"invloedt, is
het in het kader van DSN uitermate interessant.

Toch kan eerder onderzoek opnieuw niet eenvoudig toegepast worden in het kader
van DSN. De beperkte middelen van de sensorknoop schrappen al veel van de
klassieke oplossingen die bv. gecentraliseerd werken. De overdaad aan
communicatie die nodig is om voldoende gegevens te centraliseren voor
verwerking is niet realistisch in het kader van een DSN. Ook zijn veel van de
algoritmen typisch niet ontwikkeld met de beperkte rekenmogelijkheden van
sensorknopen in gedachte. De conclusie is dat er een balans moet gevonden
worden tussen de mogelijkheden van datamining-algoritmen voor het detecteren
van afwijkingen en de verhouding van hun noden ten opzichte van de middelen van
de knopen.

\subsubsection*{Neurale netwerken}
\label{subsubsection:neuralnetworks}

Wanneer men denkt aan het vastleggen van een patroon en het controleren of een
bepaalde situatie voldoet aan dat patroon, wordt in informaticakringen ook snel
verwezen naar neurale netwerken. Neurale netwerken kunnen immers
\emph{getraind} worden door middel van een aantal goede (en slechte)
voorbeelden, waarna nieuwe voorbeelden gecatalogeerd kunnen worden als ``ook
goed'' of ``slecht''. De complexiteit van het bepalen van deze beslissing is
typisch redelijk eenvoudig en lijkt zich daarom uitermate goed te lenen voor
het detecteren van anomalie\"en door sensorknopen.

In \citep{ramesh2012wireless} volgen de auteurs deze denkpiste, maar stellen
tevens dat er betere methoden bestaan. Ze trachten twee specifieke aanvallen
het hoofd te bieden: DoS en passieve informatie vergaring en vergelijken
hierbij een aanpak op basis van een neuraal netwerk en hun eigen aanpak op
basis van encryptie op basis van symmetrische sleutels.

Ofschoon sommige van hun veronderstellingen na\"ief zijn (zo baseren ze zich op
een gedeelde geheime sleutel van 8 bits), toont hun werk wel aan dat een aanpak
met neurale netwerken eenvoudig te realiseren is, en een valabele piste kan
zijn om anomaliedetectie te doen.

\subsubsection*{Voorspellingen}
\label{subsubsection:predictions}

Waar neurale netwerken in staat zijn om op basis van voorbeelden een nieuwe
situatie te catalogeren, kan men aan de hand van een Markov model
voorspellingen doen over de toekomst.

Deze piste wordt onderzocht door \citep{zhijie2012intrusion}. Het betreft een
poging om DoS-aanvallen te detecteren. De bedoeling is dat sensorknopen
individueel bepalen of er een DoS-aanval bezig is. Volgens de auteurs is dit
mogelijk aan de hand van een Markov-model, dat het netwerkverkeer voorspelt.
Het model wordt zo geconstrueerd dat er een verband ontstaat tussen de toestand
van een knoop in relatie tot het tijdstip en de verwachte hoeveelheid gegevens
die verstuurd zouden kunnen worden.

Het idee achter het artikel lijkt een mogelijke piste, maar veel belangrijke
details blijven echter vaag, waardoor de volledige toedracht van het algoritme
niet eenduidig ingeschat kan worden. Zo wordt bv. nauwelijks ingegaan op wat
juist de toestand van een knoop bepaalt, of hoe de hoeveelheid gegevens die
verstuurd worden wanneer een knoop zich in een bepaalde toestand bevindt,
bepaald wordt.
