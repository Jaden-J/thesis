%!TEX root=masterproef.tex

\subsection{Attesteren van software}
\label{subsection:attestation}

Het voorbeeld uit bijlage \ref{appendix:node-capture} toont aan dat zelfs het
vluchtige geheugen van een knoop niet veilig is. Als een aanvaller in staat is
om ongemerkt de programmacode van een knoop te verkrijgen, samen met alle
gegevens die zich alleen tijdens de uitvoering van het programma in het
geheugen bevinden, dan kan deze aanvaller deze code aanpassen zodat de werking
ogenschijnlijk ongewijzigd is, terwijl hij toch controle heeft over de werking
en zo het netwerk kan be\"invloeden.

Een zeer logische onderzoeksvraag dient zich al snel aan: ``\emph{Is het
mogelijk om wijzigingen aan het programma van een knoop in het netwerk vast te
stellen?}''. Deze vraag wordt onderzocht binnen het domein van
software-attestatie.

\subsubsection*{Werking}

Zowat alle vormen van software-attestatie maken gebruik van een protocol,
gebaseerd op het \emph{challenge-response} principe. Als men de integriteit van
een knoop wil vaststellen, zal men aan deze knoop een verzoek sturen om een
unieke samenvatting te maken van zijn inhoud door middel van een
cryptografische hashfunctie, een \emph{checksum}.

De vaststeller beschikt zelf over een versie van de inhoud van de knoop en kan
dezelfde unieke samenvatting berekenen. Door in het initi\"ele verzoek een
\'e\'enmalig te gebruiken code mee te geven, een zgn. \emph{nonce}, en deze
deel te laten uitmaken van de inhoud, kunnen verschillende verzoeken telkens
met een andere, unieke samenvatting beantwoord worden en kan deze samenvatting
niet op voorhand gekend en berekend worden.

De inhoud waarvan een samenvatting gemaakt wordt is de programmacode die op de
knoop ge\"installeerd werd. Indien een aanvaller deze code kon wijzigen, zou de
samenvatting niet langer overeenkomen met die opgesteld door de vaststeller en
kan deze laatste besluiten om de gewijzigde code niet te vertrouwen en de knoop
uit te sluiten.

Bijlage \ref{appendix:attestation} belicht een voorbeeld van een
software-attestatie algoritme, ICE, en evalueert het met betrekking tot zijn
mogelijkheden en beperkingen. Ook wordt kort ingegaan op de zgn. \emph{Trusted
Platform Module} (TPM), op het concept van gedistribueerde attestatie en wordt
geconcludeerd dat het attesteren van software mogelijk is, maar met de nodige
omzichtigheid moet aangepakt worden. Veelal zal blijken dat bijkomende
infrastructuur zal moeten voorzien worden.

Deze masterproef laat het attesteren van software buiten beschouwing en gaat
uit van een situatie waar een knoop op \'e\'en of andere manier \emph{veilig}
kan geacht worden op dit vlak. Het is echter wel belangrijk om deze concepten
op zijn minst te kaderen in het volledige spectrum.
