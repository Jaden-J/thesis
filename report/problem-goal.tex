\documentclass[12pt,a4paper,draft]{article}

\usepackage[margin=1in]{geometry}
\usepackage{graphicx}
\usepackage[english]{babel}
\usepackage{minted}
\usepackage{caption}
\usepackage{subcaption}

\usepackage{color}

\usepackage{url}

\usepackage{longtable}

\usepackage{lineno}

\newcommand{\TODO}{\textbf{\color{red}TODO}}

\usepackage{enumitem}
\setlist{nolistsep}

% prefer dashes over ball-bullets
\renewcommand{\labelitemi}{$-$}

\usepackage{fancyhdr}
\pagestyle{fancy}
\fancyhead{}
\fancyfoot{}
\renewcommand{\headrulewidth}{0mm}
\rfoot{\thepage}    
\cfoot{}
\lfoot{Inbraakdetectie in draadloze sensornetwerken: Probleem- en doelstelling}

\author{Christophe Van Ginneken\\\url{Christophe.VanGinneken@student.kuleuven.be}}

\title{Inbraakdetectie in draadloze sensornetwerken: Probleem- en doelstelling}
\date{\today}

% http://tex.stackexchange.com/questions/299/how-to-get-long-texttt-sections-to-break
\newcommand*\justify{%
  \fontdimen2\font=0.4em% interword space
  \fontdimen3\font=0.2em% interword stretch
  \fontdimen4\font=0.1em% interword shrink
  \fontdimen7\font=0.1em% extra space
  \hyphenchar\font=`\-% allowing hyphenation
}

% http://en.wikibooks.org/wiki/LaTeX/Customizing_LaTeX
\newcommand{\ttt}[1]{{\tt \justify{#1}}}

\linenumbers
\begin{document}

\maketitle

\section*{Inleiding}

Wanneer verwezen wordt naar de context van deze thesis, inbraakdetectie voor
draadloze sensornetwerken, wordt meestal nogal snel verwezen naar de
\emph{anonieme hacker} die zich toegang verleent tot de weerloze draadloze
sensorknoop, hem omschoolt tot zijn volgeling en hierdoor de goede werking van
het netwerk in het gedrag brengt. Ofschoon volledig correct, blijft het voor
buurman Jan slechts een abstract gegeven en blijft hij achter met de vraag
``Ja, ok, en dan?''. Ofschoon de echte zwaarte van dit probleem waarschijnlijk
nog enkele jaren in de toekomst ligt, zijn er vandaag spijtig genoeg toch reeds
voorbeelden te vinden.

\subsection*{De realiteit achtervolgt de fictie}

We schrijven midden augustus 2013. Ergens in de Verenigde Staten van Amerika,
leggen twee jonge ouders hun kind te slapen, onder het alziende oog van hun
nieuwe draadloze, met het internet verbonden, babyfoon. Wanneer zij enige tijd
later de kamer van het kind opnieuw betreden, horen zij dat langs deze babyfoon
een onbekende stem obscene woorden ten berde brengt, tot groot jolijt van de
kleine spruit.

Ondertussen wordt in Europa duchtig verder gesleuteld aan de draadloze
pacemaker. Een wonderbaarlijk stukje technologie dat doktors toegang geeft tot
het hart van hun pati\"ent, waar zij zich ook bevinden. Het lijkt wel een scene
uit een fictie-serie waarin een hacker zich toegang verschaft tot zo'n
pacemaker en zo de drager ervan vermoord. Fictie? Dick Cheney denkt het in
ieder geval niet. In oktober 2013 heeft hij immers het draadloze aspect van
zijn pacemaker laten verwijderen, om een mogelijke terroristische aanval te
vermijden.

Toen we in 1995 genoten van de eerste acteerprestaties van Angelina Jolie in de
cultfilm ``Hackers'', leek het kunnen besturen van verkeerslichten een prachtig
staaltje science fiction. Bijna 20 jaar later, zijn verkeerslichten en
draadloze sensornetwerken in wetenschappelijke publicaties alvast dikke
vrienden en is men klaar om onder het mom van de zgn. ``Smart City'', elk van
deze lichten een autonoom leven te bieden. De grote omarming door het
``Internet of Things'' is nu reeds alom tegenwoordig.

Zelfs buurman Jan kan niet voorbij aan deze voorbeelden en stelt zich
ondertussen terecht de vraag: ``Ok, en wat nu?''. De feiten zijn wat ze zijn en
weldra zal elk \emph{ding} op aarde wel een eigen neetwerk adres hebben. Hoe
ziet die wereld er dan eigenlijk uit?

\section*{Probleemstelling}

Aan de ene kant hebben we de draadloze sensorknopen en aan de andere kan hebben
we de beveiliging ervan, in case inbraakdetectie. Ofschoon de ene de andere
duidelijk nodig heeft om zich - en uiteindelijk ons - te beschermen, blijkt
snel dat hun huwelijk strandt op basis van tegenstrijdige belangen.

Een knoop is nagenoeg gedurende zijn volledige levensloop aan zijn lot
overgelaten. De enige link met de buitenwereld is zijn draadloze radio die hem
toelaat te communiceren met andere knopen en zo tevens langs dit netwerk met
zijn heer en meester. Gedurende deze hele periode dient de knoop ook zijn
energie te halen uit \'e\'en enkele batterij en moet dus zeer spaarzaam
omspringen met deze bron. Omdat knopen tevens in grote getale worden ingezet en
ze feitelijk beschouwd dienen te worden als wegwerpproducten, dient hun
kostprijs zo laag mogelijk gehouden te worden. Ze zijn dan ook voorzien van net
genoeg geheugen en verwerkingskracht om hun veelal beperkte taak uit te voeren.

Inbraakdetectie, aan de andere kant, vraagt opvolging. Een meerderheid van de
alarmen die door een dergelijk systeem worden gegeneerd zijn nog steeds te
valideren. Aangezien dat daarnaast nagenoeg elke aanval verschillend is, zijn
de mogelijkheden om te detecteren ook vaak eindeloos en wil men bij voorkeur
een inbraakdetectie systeem constant laten werken. Om zijn werk te kunnen doen,
dient het bij voorkeur ook te beschikken over veel gegevens. Deze gaan van
aanvalspatronen tot modellen van normaal gedrag om anomalie\"en te kunnen
detecteren. Tot slot is het detecteren op zich natuurlijk van uit het oogpunt
van een knoop een niet-functionele bijkomende belasting in het algemeen.

Het is snel duidelijk dat de afweging tussen knoop en detectie neerkomt op een
gebruik van de middelen waarover een knoop beschikt. In een ideale wereld zou
een inbraakdetectie systeem voor draadloze sensorknopen de levensduur van de
batterij van de knoop niet mogen be\"invloeden, maar dat is spijtig genoeg
echte science fictie.

\subsection*{Het onderzoeksdomein}

De literatuur omtrent inbraakdetectie in draadloze sensornetwerken beschrijft
onnoemelijk veel manieren om specifieke aanvallen te detecteren. Een enkele
uitzondering waagt zich aan een combinatie van patronen of stelt een raamwerk
voor om enkele patronen te combineren. De algemene conclusie is echter unaniem:
gegeven de beperkte mogelijkheden van een knoop, is het onmogelijk om een
volledige dekking te bieden betreffende inbraakdetectie. Nog meer zelfs, omdat
een aanvaller nagenoeg ten allen tijde in staat is om een knoop fysiek te
benaderen, het geheugen van de knoop te raadplegen en te wijzigen, is er per
definitie geen enkele mogelijkheid om een inbraak te verijdelen - zonder fysiek
uitbreiden van een knoop met bijkomende, specifieke hardware. Maar deze zou de
prijs van een knoop meerdere malen vermenigvuldigen en zich zelf daarmee uit de
markt prijzen.

\section*{Doelstelling}

Hoe kan een master-thesis dan bijdragen aan dit probleem? Indien het probleem
onoverkomelijk is, rest er het draaglijker maken van het lijden. Indien we in
staat zijn om de impact van de inbraakdetectie te verlichten, kan er op meer
aanvallen gecontroleerd worden en kan de maker van het sensornetwerk een
ruimere keuze maken uit de bestaande detectie algoritmen, waardoor de drempel
voor de aanvaller toch weer een beetje hoger wordt.

\subsection*{Situatie}

Om een mogelijk bijdrage te defini\"eren aan deze situatie, bekijken we eerst
de situatie op het slagveld: De ontwikkelaar van de software van een draadloze
sensorknoop kan zelf de literatuur raadplegen en \'e\'en of meerdere van de
beschreven detectie-mechanismen trachten te implementeren. Hierbij zal hij
typisch, voor elk van deze detectoren, een zeer gelijkaardige blok code
produceren.

Aangezien een knoop zelden op zich een aanval kan detecteren, is communicatie
met de andere knopen een noodzakelijk kwaad. Tevens is activiteit op het
netwerk typisch de belangrijkste bron van informatie voor de knoop betreffende
wat er zich rondom hem afspeelt. Nagenoeg elk detectie algoritme zal bij
ontvangst van een netwerkpakket de inhoud ervan moeten inspecteren om zich van
nieuwe informatie over zijn omgeving te vergewissen.

Anderzijds dient elk algoritme ook op regelmatige tijdstippen een inventaris te
maken van de geaccumuleerde situatie. Dit kan gaan van het controleren of er
geen andere knopen zijn die reeds geruime tijd geen activiteit hebben vertoond,
tot het berekenen van een reputatie van een knoop op basis van de verschillende
gebeurtenissen in het netwerk en de informatie die andere knopen hieromtrent
hebben gedeeld.

Het is evident dat deze zeer gelijklopende structuur voor elk
detectie-mechanisme onherroepelijk kan leiden tot code duplicatie, maar ook tot
meerdere sequenti\"ele iteraties en talrijke communicatie tussen de knopen voor
elk van de algoritmen afzonderlijk. Sequenti\"ele uitvoering leidt tot langere
uitvoertijden en meerdere communicaties leidt tot meer gebruik van het
draadloze netwerk.

\subsection*{Probleemevaluatie}

Voor eenvoudige algoritmen lijkt dit een artificieel probleem. Elke zichzelf
respecterende ontwikkelaar zal dit opmerken en zal de code zo structureren dat
deze redundanties weggewerkt worden. Inderdaad, voor eenvoudige algoritmen \'en
indien de ontwikkelaar zijn volledige inbraakdetectie zelf bouwt, is dat het
geval. Maar inbraakdetectie is een niet-functioneel gegeven voor de
ontwikkelaar. Om inbraakdetectie schaalbaar inzetbaar te maken, zal men ook
hier zoveel mogelijk gebruik willen maken van bestaande implementaties. Op dat
ogenblik, heeft de ontwikkelaar niet langer de luxe om de code anders te
organiseren en zullen de langere uitvoertijden en het veelvuldige
netwerkgebruik effectief problemen worden.

Men kan echter nog verder argumenteren dat de de bijkomende verwerkingstijden
bijna verwaarloosbaar zijn voor microcontrollers die amper 0.4mA stroom
verbruiken wanneer ze actief zijn. Dit is correct. Maar in dat geval mag men
niet uit het oog verliezen dat een typische draadloze radio al snel 40mA
verbruikt bij verzenden en ontvangen. Dit is een factor 100 ten opzichte van de
microcontroller. Een veelgebruikte oplaadbare batterij, zoals deze in GSM
toestellen, biedt gangbaar ongeveer 1700mAh. Een actieve draadloze radio
verbruikt deze volledige batterij op minder dan anderhalve dag. Het beperken
van het gebruik ervan is dus een zeer belangrijke noodzaak.

\subsection*{Aanpak}

In deze thesis stel ik voor om de beschrijving van een detectie-algoritme te
realiseren aan de hand van een domein-specifieke taal. Deze taal is beperkt in
zijn expressiviteit en bevat bv. niet de mogelijkheid om een klassieke iteratie
te beschrijven. Hierdoor wordt \'e\'en van de basisproblemen ontweken en ligt
de weg open om op geautomatiseerde wijze verschillende van deze algoritme te
combineren.

Immers indien hergebruik van bestaande code niet mogelijk is omwille van de
hoger vermelde problemen, dient er op een andere manier een combinatie van
detectie-mechanismen gerealiseerd te worden. Deze thesis stelt daarom voor om
op basis van de beschrijvingen in de domein-specifieke taal, door middel van
code generatie, de nodige code voor inbraakdetectie te genereren op maat van de
ontwikkelaar, net zoals wanneer hij dit manueel zou doen. Op deze manier kan
nog steeds de beschrijving opnieuw gebruikt worden, echter zonder dat dit tot
redundant werk leidt.

Door aan de hand van code generatie de code optimaal te organiseren, wordt het
mogelijk om de verschillende algoritmen in parallel te laten werken en niet
langer sequentieel. Dit leidt ook tot de mogelijkheid om de communicatie die de
verschillende algoritmen versturen kan gebundeld worden in \'e\'en packet,
waardoor het herhaaldelijk gebruik van de draadloze radio tot een minimum
gereduceerd wordt.

Het samennemen van verschillende uitvoeringslussen en het combineren van
communicatie zijn slechts twee van de mogelijkheden die zich aanbieden. Zo kan
ook het vluchtige geheugengebruik geoptimaliseerd worden door delen van
variabelen tussen algoritmen. Ook wordt het dankzij code generatie mogelijk om
een aantal aspecten om te zetten in meer technische code, waar een menselijke
programmeur dikwijls voorrang geeft aan leesbaarheid en onderhoudbaarheid.
Naast de eerste twee hoger vermelde doelstellingen, wil deze thesis ook andere
van deze technieken evalueren en de opportuniteiten in kaart brengen
hieromtrent.

De implementatie van dit code generatie raamwerk zal in eerste instantie
volledig onafhankelijk van enige andere technologie ontwikkeld worden. Deze
aanpak laat toe om het resultaat later in verschillende andere omgevingen in te
bedden. Minstens \'e\'en andere omgeving zal uitgewerkt worden. Hierbij zal
getracht worden om het resultaat op te splitsen in een basis component dit op
elke knoop voorzien kan worden en anderzijds een gegenereerd deel dat apart
ge\"installeerd kan worden.

\section*{Conclusie}

De noden en mogelijkheden van inbraakdetectie en draadloze sensornetwerken
kunnen geen grotere concurrenten zijn van elkaar. Draadloze sensorknopen zijn
enorm beperkt in hun mogelijkheden en de impact van een degelijke
inbraakbeveiliging hypothekeert nagenoeg de volledige functionaliteit van de
knoop.

Ofschoon de fysieke toegankelijkheid van sensorknopen leidt tot een situatie
waar het feitelijk onmogelijk is om een inbraak te detecteren, blijft het
belangrijk om deze netwerken toch te voorzien van een vorm van inbraakdetectie.
Hoe meer aanvallen een netwerk van zulke knopen kan detecteren, hoe moeilijker
het wordt voor een aanvaller om zich vlot meester te maken van het netwerk en
er malafide praktijken mee te ondersteunen.

Naast het onderzoeken van aanvallen en het beschrijven van algoritmen om deze
te detecteren, is er nog een andere piste die bewandeld kan worden. In deze
thesis wordt code generatie als mogelijke oplossing voorgesteld om de
consequenties die de implementatie van inbraakbeveiliging met zich meebrengt te
verlichten.

Aan de hand van code generatie kunnen de algoritmen onafhankelijk beschreven
worden en toch zo georganiseerd worden dat de uitvoeringstijd geminimaliseerd
wordt alsook dat het gebruik van het netwerk gegroepeerd wordt in een enkele
verzending van de informatie van alle verschillende algoritmen samen.

Zo resulteert deze aanpak in een automatisering van de implementatie van
inbraakdetectie mechanismen, waardoor de flexibiliteit om code te organiseren
behouden blijft en het mogelijk wordt om de impact van deze bijkomende
niet-functionele code te minimaliseren. De onafhankelijkheid van de
domein-specifieke taal biedt verder tevens de mogelijkheid om
platform-onafhankelijke beschrijvingen van inbraakdetectie algoritmes te
hanteren binnen het zeer heterogene landschap van de draadloze sensornetwerken.

\end{document}
